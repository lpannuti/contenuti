Gli acconciatori possono anche effettuare** attività di vendita** ai propri clienti, come segue.


1. le imprese **artigiane**, che vendono o comunque cedono alla propria clientela, al solo fine della continuità dei trattamenti in corso, **prodotti cosmetici strettamente inerenti lo svolgimento** delle attività medesime, non sono soggette alla disciplina del commercio di cui alla L.R. 5 dicembre 2005, n. 29 (art. 32 della L.R. 12/02); in sostanza, questa attività complementare è libera;
2. la disciplina del commercio di cui alla L.R. 5 dicembre 2005, n. 29 non si applica a **tutte le imprese, anche non artigiane**, per la vendita di **prodotti connessi** alla loro attività (art. 4, comma 1 lettera m) della L.R.29/2005); in sostanza, anche questa attività complementare è libera;
3. la vendita al dettaglio di **altri prodotti**, che non siano di mero completamento del trattamento effettuato, come ad esempio, la vendita di accessori di abbigliamento, o di integratori alimentari,  è soggetta, **per tutte le imprese, artigiane e non artigiane**, alla L.R. 29/05; in questo caso l'attività di vendita (di vicinato) può essere svolta solo a condizione di rispettare la normativa del commercio.
La superficie destinata alle attività di vendita non deve incidere sulle superfici minime previste, per l’esercizio delle singole attività, dal regolamento comunale.
