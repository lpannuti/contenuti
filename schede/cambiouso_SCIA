È possibile modificare la categoria dell’**immobile** o di **porzione di esso** passando tra le seguenti destinazioni: **residenziale, produttiva e servizi**.

1. Per **residenziale** si intendono le abitazioni;
2. Per **produttiva** le imprese, i negozi e le attività di ogni genere compresa la destinazione agricola;
3. Per **servizi** si fa riferimento alle attività socio-sanitarie, direzionali, pubbliche o private, comprese le attività commerciali, turistiche, produttive, ricreative, sportive, culturali e di somministrazione di cibi e bevande.

Il cambio di destinazione d’uso degli edifici o di singole unità immobiliari deve essere **conforme** alle leggi e agli strumenti urbanistici vigenti – il Prg e il regolamento edilizio comunale.

-------------------------
Se si vuole cambiare la destinazione d’uso di un edificio o di una parte di esso bisogna ricorrere alla **SCIA – Segnalazione Certificata di Inizio di Attività.**

La modifica della destinazione si ottiene a partire dalla data di presentazione della Segnalazione al Comune territorialmente competente.

Nel caso in cui il passaggio di categoria sia subordinato all'acquisizione di atti di assenso, comunque denominati, o all'esecuzione di verifiche preventive, l'interessato, unitamente alla SCIA presenta la relativa istanza, corredata della necessaria documentazione.
